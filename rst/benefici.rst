Benefici e Funzionalità per la PA
---------------------------------

Il DAF fornisce un sistema di *big data management* e strumenti di
analisi e utilizzo dei dati in modalità SaaS/PaaS, con l'obiettivo di
sgravare il più possibile le PA da attività di gestione operativa e
tecnica. Inoltre, esse avranno accesso al team di data scientist e data
engineer che supporterà le PA nell'utilizzo delle funzionalità del DAF,
e potrà prendere in carico richieste di analisi e sviluppo specifiche,
da valutare caso per caso.

Il DAF mette a disposizione di ciascuna PA aderente:

-  un insieme di **tool per l’analisi e l’elaborazione dei dati**
   presenti nel DAF che sfruttano le capacità di gestione ed
   elaborazione di big data, tra cui:
-  Un tool per generare dashboard e report.
-  Un notebook per effettuare analisi sui dati presenti nel DAF a cui
   l’utente ha accesso.

-  L’accesso a un insieme di **dati utili per l’elaborazione di
   analytics**. Di seguito, un elenco non esaustivo dei dati che a
   tendere saranno presenti nel DAF:
   
    - **Dati delle basi di dati d’interesse nazionale**: basi di dati
      autoritative rispetto alle “entità” che gestiscono (ad es. ANPR è
      autoritativa per l’”entità” residente). Nel DAF è possibile trovare
      una copia sempre aggiornata dei dati in esse contenute, fatte salve
      le eccezioni di norme e regolamenti, e in accordo con il Garante per
      la Privacy.

    - **Dati delle PA**: le PA sincronizzeranno (cfr. Piano triennale) una
      copia dei dati utili a svolgere il proprio mandato istituzionale
      nonché i dati generati dai propri sistemi informatici (es. log). Tali
      dati sono accessibili da parte di tutte le PA, ad eccezione di quei
      dati sui cui vigono norme in materia di protezione dei dati
      personali.

    - **Open data standard**: il DAF promuove la creazione di standard
      per la diffusione di open-data su temi di diffuso interesse
      pubblico (es. Mobilità, trasporti, turismo, eventi, ecc.). Grazie
      a tali standard un dataset può essere popolato in modo
      collaborativo da più PA.

    - **Dati di interesse pubblico di terze parti**: il DAF raccoglie e
      mette a disposizione di tutte le PA dati di terze parti di
      potenziale interesse pubblico (es. dati provenienti dai social
      networks, dati forniti da aziende, ecc.).

-  **un servizio di pubblicazione di open-data di qualità**: poiché il
   DAF ospita copie aggiornate dei dati presenti nelle basi di dati
   delle PA, ciascuna PA può decidere di abilitare un servizio per la
   pubblicazione dei propri open-data direttamente tramite apposite API
   esposte dal DAF.

-  **un insieme di data application** che implementano casi d’uso di
   interesse per interi cluster di PA (es. Monitoraggio incidenti
   stradali e individuazione zone a rischio, Servizio per la verifica
   della qualità delle informazioni contenuti nelle basi di dati della
   PA, previsionali per i comuni, sentiment analysis, ecc.).

-  **servizi di accesso a best effort di eventi real-time** (*egestion*)
   su flussi, eventualmente arricchiti e/o normalizzati, di dati
   veicolati verso il DAF e potenzialmente utili per la realizzazione di
   servizi non critici.

Oltre a quanto messo a disposizione dalla piattaforma, attraverso il
team di data scientist, il DAF offre un **supporto alle PA** per la
costruzione di modelli di interconnessione delle diverse sorgenti dati,
l’analisi dei dati, lo sviluppo di modelli di machine learning, il
coordinamento dello sviluppo di data application e l’organizzazione di
“competizioni” scientifiche su tematiche di interesse per la PA.
